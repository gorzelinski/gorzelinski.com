{
  "title": "O Gorzelińskim",
  "description": "Cześć, jestem Mateusz. Jestem inżynierem o erudycyjnych aspiracjach.",
  "heading": "A oto moja krótka historia",
  "alt": "zdjęcie profilowe",
  "metaAlt": "Wycentrowany napis Portfolio na białym tle",
  "story": [
    "Moje najwcześniejsze wspomnienia nierozerwalnie związane są z elektroniką. Do dziś pamiętam dreszczyk emocji, towarzyszący mi podczas dźwięku uruchamiania pierwszego PlayStation. Brzmiał on jak przejście przez portal - wejście w inną, cyfrową galaktykę. Ta galaktyka już wtedy mnie pochłonęła. Po niemal 20 latach nadal w niej tkwię.",
    "Z biegiem lat, zainteresowanie elektroniką się u mnie pogłębiało. Mając kilkanaście lat dostałem swój pierwszy telefon - używany Sony Ericsson k300i. Nadal pamiętam jego specyfikację: 12MB pamięci, aparat VGA(0,3Mpix), wyświetlacz o 65 tysiącach kolorów. Wówczas te liczby nie mówiły mi wiele. Lubiłem jednak je analizować i porównywać między modelami. W zasadzie nadal to robię. Wówczas przeglądałem ulotki operatorów telekomunikacyjnych. Dziś przyjmuje to formę śledzenia blogów i vlogów technologicznych.",
    "Moja pasja do cyfr nie kończyła się na tym. W szkole najbardziej lubiłem matematykę (wiem, byłem dziwnym dzieckiem). Profil matematyczno-fizyczny w LO, a następnie studia na Politechnice Poznańskiej wydały mi się dobrym pomysłem.",
    "Wybrałem kierunek Elektronika i Telekomunikacja po wielu godzinach poszukiwań i namysłu. Taa... nie do końca. Moja decyzja opierała się na skojarzeniach i przypadku. Szczęśliwym przypadku. Na studiach nadal mogłem kreślić równania matematyczne - w tym logiczne. Konstruować na ich podstawie proste układy elektroniczne. Programować (mikro)procesory. Konfigurować routery i pogłębiać wiedzę na temat sieci. O tych ostatnich uczyłem się nie tylko na studiach.",
    "W trakcie studiów pracowałem w Semcore, jako specjalista SEO. Wtedy zacząłem tworzyć strony internetowe. Pierwsze z nich wyglądały okropnie, ale spodobało mi się to. Po kilku miesiącach samodzielnej nauki rozpocząłem pracę jako Front-End Developer w Af Agency. Miałem okazję współpracować nad projektami dla marek takich jak Volkswagen, Skoda czy Develey. Poznałem też koszmar tworzenia newsletterów dla różnych klientów pocztowych. Dobre czasy. Nieironicznie.",
    "Studia - z tytułem inżyniera - skończyłem w 2020 roku. Moja praca dyplomowa dotyczyła analizy technologii i narzędzi do tworzenia stron internetowych. Jednak na tym nie poprzestałem. Wiedzę na ten temat staram się pogłębiać cały czas - oglądając wykłady, słuchając podcastów i czytając książki.",
    "Choć książki „wujka Boba” i inne klasyki informatyki zajmują sporo miejsca na moim regale - nie ograniczam się tylko do książek technicznych. Mój Kallax ugina się także od książek psychologicznych, naukowych, filozoficznych i grubych biografii. Poza książkami lubię także inne media. Gry, filmy, muzyka - pochłaniam je wszystkie.",
    "Jeżeli się nie uczę i nie konsumuję różnych mediów (lub kawy) to najprawdopodobniej ćwiczę, spaceruję, przeglądam memy lub ciężko rozmyślam nad błędami poznawczymi."
  ],
  "weird": "Losowe fakty o mnie",
  "facts": [
    {
      "heading": "🎵 Hałas urządzeń AGD mnie uspokaja",
      "description": "Dźwięki odkurzacza czy suszarki do włosów nigdy mnie nie irytowały. Lubię je. Wydaje się to dziwne, ale jest coś kojącego w tego typu białym szumie dla wielu ludzi. Wideo „Vacum Cleaner Sound” na Youtube ma miliony wyświetleń. Można nawet kupić specjalne urządzenia, które generują biały szum."
    },
    {
      "heading": "❄️ Jestem INTJ w MBTI",
      "description": "Myers–Briggs Type Indicator to test osobowości, który określa typ, mocne strony i preferencje danej osoby. Nie traktowałbym go zbyt poważnie, ale jest to ciekawe ćwiczenie. Z opisu mojego typu wynika, że jestem zimym, samotnym złoczyńcom (mogłem to trochę podkolorować)."
    },
    {
      "heading": "☀️ Kicham w jasnym świetle",
      "description": "To nie tak, że jest to niekontrolowane jakbym miał alergię. Po prostu czuję silną potrzebę kichania, gdy wyjdę na zewnątrz w słoneczny dzień. Poczytałem trochę i to ma nawet nazwę - odruch kichania spowodowany światłem słonecznym. Jest to rzadka przypadłość (dotykająca 10 - 30% populacji) wywoływana genetycznie. Dzięki, tato!"
    },
    {
      "heading": "⏱️ Mógłbym przejść niektóre z testów sprawnościowych Navy SEALs",
      "description": "Jedna część tego testu wymaga zrobienia minimum 42 pompek w ciągu 2 minut. Ostatnią częścią jest bieg na 1.5 mili (~2,41 km) w czasie poniżej 11 minut. Zrobiłem to kilka razy na siłowni. Mam nadzieję, że nadal jestem w stanie."
    },
    {
      "heading": "📄 Mam nazwisko przez pomyłkę",
      "description": "Przez literówkę w dokumentach mojego pradziadka moje nazwisko to „Gorzeliński”. Prawdiłowy zapis brzmiał prawdopodobnie „Garzeliński”. Tak czy siak, obie formy są trudne do wymówienia i słyszałem wiele wersji mojego nazwiska."
    },
    {
      "heading": "📘 Jestem molem książkowym",
      "description": "W zeszłym roku przeczytałem 48 książek. Nie znam żadnych technik szybkiego czytania. W zasadzie to jestem powolnym czytelnikiem, który często się zatrzymuje i zastanawia. Zwyczjnie czytam średnio ponad godzinę dziennie."
    }
  ]
}
